# -*- mode: mandoku-view; -*-
#+TITLE: 竹齋詩集
#+DATE: 2015-08-25 00:02:51.602608
#+PROPERTY: ID KR4d0289
#+PROPERTY: BASEEDITION WYG    
#+PROPERTY: JUAN 卷二
<pb:KR4d0289_WYG_002-1a>¶
欽定四庫全書¶
　竹齋詩集巻二¶
　　　　　　　　　　　　宋裘萬頃撰¶
　五言律詩¶
　　雨後¶
秋事雨巳畢秋容晴為妍新香浮䆉稏餘潤溢潺湲機¶
杼蛩聲裏犁鉏鷺影邉吾生一何幸田里又豐年¶
　　凉風¶
<pb:KR4d0289_WYG_002-1b>¶
凉風幾時動日暮巳秋聲稍稍月華白紛紛林影清予¶
懐元不惡世事巧相攖所願西成後邊頭息戍兵¶
　　用鄭浮梁韻簡圜師二首¶
杖履山蹊窄鐘魚佛界深寒梅殘屋角春薺老牆隂一¶
水元無恙扁舟尚可尋煩師掬清溜為我洗塵心¶
古寺規模壮空山嵗月深春排千樹緑雲堕一溪隂地¶
僻人稀到官閒我得尋歸來詫清賞未覺負初心¶
　　次黄存之韻¶
<pb:KR4d0289_WYG_002-2a>¶
客宦何時了官居又嵗餘歸心五湖夢病眼一牀書近¶
作君能富新功我略無不妨賦逰獵㑹有薦相如¶
　　暘谷偶成¶
愛日袪愁霧微和散積隂一牕塵外趣萬竹嵗寒心士¶
要崇清節吾将老故林抱琴聊一醉何用覔知音¶
　　書率更西林碑¶
冉冉老将至區區心巳疲文章非世用字畫漫兒嬉廬¶
阜多名刹隋人有斷碑驪黄雖易辯堂奥未容窺¶
<pb:KR4d0289_WYG_002-2b>¶
　　晚嵗送館人歸省¶
不厭氷霜路衝寒辦一歸晨雞戒鞍馬春酒夀庭闈燈¶
火知辛苦雲霄㑹奮飛相期紆緑綬非但戲斑衣¶
　　别敬叔¶
筆硯君無間氷霜嵗又除諸生得模範六藝共耕鉏松¶
菊淵明宅蓬蒿仲蔚居相望儻相憶時寄數行書¶
　　贈畫工¶
綵筆三生夢春蓮萬葉花笑人為市道随分足生涯山¶
<pb:KR4d0289_WYG_002-3a>¶
路渾如水溪流淺見沙能來良不惡看我傲烟霞¶
　　次胡伯仁韻¶
山長飛鳥急江濶去帆微唱晚幾漁笛慿髙一釣磯從¶
君濯氷雪滿袖得珠璣三歎不能巳歸來吟夕暉¶
　　書晁文元道院集¶
華屋金狨座雕鞍四馬車才堪誇世俗早巳落丘墟此¶
病乆沈痼無人解埽除千年子晁子道院有遺書¶
　　送范二丈入藍田書院二首¶
<pb:KR4d0289_WYG_002-3b>¶
今代崔斯立才髙不負丞君方為重客人謂得良朋敏¶
捷朝千字辛勤夜一燈明年冠秋試萬里㸔飛騰¶
君在淳熙日嘗師陸監丞今為後死者樂有逺來朋此¶
道未墜地他時要續燈病夫力不足拱立看鶱騰¶
　　夜坐再用韻二首¶
洪井今真隠長沙昔漫丞餘生付巖壑拙宦愧交朋飯¶
菜渾忘肉囊螢足代燈詩成夜将半雲際月騰騰¶
家有輞川集人如王右丞琴書多暇日觴咏盡髙朋擬¶
<pb:KR4d0289_WYG_002-4a>¶
脱雲山屐來分夜案燈新詩要傳冩病眼在瞢騰¶
　　送胡仲立入京¶
昔對延英日諸公歎弗如敢言天下事不負案頭書此¶
去朝雙闕懸知有異除榮途方著脚未用曵長裾¶
　　次施真人韻¶
素&KR1302;方多難丹砂儻一逢勿疑蕉覆鹿㑹見竹成龍澗¶
水逺仍㓗巖花幽更濃行行望仙宇知在最高峰¶
　　偶成¶
<pb:KR4d0289_WYG_002-4b>¶
松徑煩風掃柴門為雨扄行擕道院集坐對敬齋銘好¶
事心常記閒談耳不聽觀空為時悞無異醉初醒¶
　　老屋¶
老屋久欹側随宜聊拄撐吾今且共住縁盡㑹須行雨¶
打從教壊風揺不用驚世間虚幻相聚散本無情¶
　　留淺沙¶
故山豈不好蕭寺亦堪居作意多成礙無心始自如鐘¶
魚飽香積枕簟熟華胥但惜詩成後旁無阿買書¶
<pb:KR4d0289_WYG_002-5a>¶
　　寄題喻髙士澹軒¶
世事邯鄲枕生涯老子書能知澹中味雅稱竹閒居石¶
徑排雲入霜根帶月鉏紛華不到眼贏得玩清虚¶
　　晚歩¶
日落欲閉戸風清聊杖藜千山猶帶雨一徑巳無泥㶁¶
㶁水聲急悠悠雲影低催歸縁底事著意傍人啼¶
　　榮姪試周¶
汝生方滿嵗伯髪已星星桑苧甘投老蘭蓀喜向榮席¶
<pb:KR4d0289_WYG_002-5b>¶
間無一印帷下有諸經莫學魚兒戯來年快聚螢¶
　七言律詩¶
　　題洪内翰爽榭¶
霧閣雲牕天外安懸知幽趣勝人間簾櫳夜月浮銀海¶
桃李春風醉玉山自笑紅塵無暇日浪慿清夢覔商顏¶
何如飛佩随君後細㸔匡廬紫翠鬟¶
　　次元徳弟示從龍入學¶
生兒雖小莫憐渠學問工夫在謹初今日從師良不惡¶
<pb:KR4d0289_WYG_002-6a>¶
他年閉户反成踈雙親未老身無事諸父能大家有書¶
好與汝兄俱努力後生叢裏試羣居(一作少年叢/裹鬬龍瀦)¶
　　次洪内相菊亭¶
詩僊種菊未多時因菊名亭早有詩欲為寒花標晚節¶
故将新句寄東籬平生未省翻三峽髙處那能賛一辭¶
便得從容侍公側回頭已是十年遲¶
　　次洪内相梅亭¶
人間多是梅開後旋踵東籬事故常那得紅簾巻朱户¶
<pb:KR4d0289_WYG_002-6b>¶
細㸔素質傲清霜一生寄興雲山外幾度搔頭江路傍¶
咫尺名園身未到夜忩羞對返魂香¶
　　夜坐¶
爐火篝燈孰與同此心吾欲付冥鴻茅簷巳作十旬雨¶
蕙帳不禁連夜風一段清愁詩句裏十分寒事酒杯中¶
溪雲未用安排雪且聽梅花試小紅¶
　　雪¶
天花一夜泄春機飛墜人間片片竒有色有光欺栁絮¶
<pb:KR4d0289_WYG_002-7a>¶
無聲無臭㸃梅枝縱横萬舞風回處表裏雙清月霽時¶
此景惟詩可摹冩却憐老去不工詩¶
　　寄髙菊磵謝恵詩集¶
髙名如斗夜埀天無地追思毎自憐正欲為君尋五老¶
乃䝉因我到雙泉新詩妙絶閒方就稚子擕歸喜欲顛¶
此去湖邉不多逺秋風當覔釣魚船¶
　　寄元齡弟¶
夜牀風雨夢到處東湖西山如接連安信喜随烏鵲後¶
<pb:KR4d0289_WYG_002-7b>¶
雅懐知寄白鷗邉軒牕春動花隂滿圖史香浮墨色鮮¶
箇裏詩書應有味不妨兼讀飬生篇¶
　　次元徳弟¶
寜逐春風上下狂懶從桃李借恩光只應朝市風波惡¶
不似山林氣味長莫惜舉杯邀太白要看騎馬似知章¶
南征他日如相憶詩句還須付革囊¶
　　玉山道中時赴掌故之命¶
麥苗堆綠菜花黄一簇人家古道旁酒熟不妨邀里巷¶
<pb:KR4d0289_WYG_002-8a>¶
年豐贏得事農桑世情只説宦逰好客裏那知歸興長¶
我有平生蓑笠在釣絲何日理斜陽¶
　　端午上饒道中¶
一春留滯在京華午日依前未到家細葛香羅素無望¶
黄塵烏帽亦堪嗟爭舟野渡人如簇立馬郵亭日欲斜¶
遥想塤篪獻親夀綵衣羅拜酌流霞¶
　　臨安别余求之¶
長安車葢喜如雲邂逅惟君是故人風月滿懐情灑落¶
<pb:KR4d0289_WYG_002-8b>¶
珠璣撒紙句清新擕來客裏一尊酒洗盡湖邉十里塵¶
富貴功名丈夫事别離無用淚沾巾¶
　　鄉人羅朝宗與兵部尚書京公有舊将往見之遇¶
　　予於樂平因餞别¶
四時成嵗秋云暮九月肅霜天漸寒有客褰裳涉鄱水¶
逢人劇口話長安懸知欲聽星辰履厭見從來苜蓿盤¶
姑舉一觴餞行色無魚長鋏切休彈¶
　　暘谷偶成¶
<pb:KR4d0289_WYG_002-9a>¶
竹近頗欣衣袂爽苔深長恐履痕侵夜燈四壁圖書影¶
曉日一牀花木隂載酒只今誰好事絶絃從昔為知音¶
區區外物成何用慎勿縁渠愁此心¶
　　入京道中風雨因賦此遂退休¶
新築書堂壁未乾馬蹄催我上長安兒時只道為官好¶
老去方知行路難千里闗山千里夢(一作/念)一畨風雨一¶
畨寒何如静坐茅齋(一作歸/卧南牕)下翠竹蒼梧仔細㸔¶
　　閒居¶
<pb:KR4d0289_WYG_002-9b>¶
閒居最與性相便勤即繙書嬾即眠終日閉門真省事¶
有時面壁似耽禪大椿嵗籥祈親夀斷簡生涯聼子傳¶
待問洪崖覓丹訣白雲深處引寒泉¶
　　松花開竹笋茂喜而詠之¶
繁花宻笋暮春時妆㸃園林一段竒金粉生香風細細¶
斑衣留潤露埀埀品髙宜入神仙藥節勁終全氷雪姿¶
笑彼杏桃兒女態漫爭豔冶媚山歧¶
　　睡起書懐時諸公相勉再出¶
<pb:KR4d0289_WYG_002-10a>¶
北忩終日廢書眠一枕清風直萬錢雲度茅簷輕冉冉¶
泉生石砌凈涓涓不嫌雨脚花間注要聼秋聲屋外傳¶
三徑初成吾欲老幕中何用泛紅蓮¶
　　有感時與李宏齋有約¶
去年今日西歸客曝背茅簷又一冬嵗月催人雖迅速¶
簡編於我却從容知名焉用詩千首飬病聊須酒一鍾¶
早晚杖藜修水去故人有約許相從¶
　　用前韻謝伯量過訪山中¶
<pb:KR4d0289_WYG_002-10b>¶
勝逰千里笑談中雪片梅花正仲冬肯向席門尋孺子¶
更能草具重茅容春風頓覺生寒谷夜榻惟愁聼曉鐘¶
半世坡梅門下客乃今何幸得過從¶
　　送胡仲衡穡齋¶
憶昔樵江一見君喜君吃吃善談文别來嵗月今如許¶
書裏工夫想得勤近世起家多白屋幾人馳志在青雲¶
穡齋已踏賢闗路更有諸孫策異勲¶
　　喜范光伯相過¶
<pb:KR4d0289_WYG_002-11a>¶
章江東下幾灣洄誰伴臞仙夜探梅離别不禁詩社冷¶
遭逢莫放酒船回氷霜滿眼嵗将換花栁轉頭春又來¶
安得飛騰九霄外鞭鸞笞鳳日相陪¶
　　懐范光伯再用韻¶
梅邉流水碧洄洄都把相思付折梅十載不禁雙淚落¶
一樽期慰九腸回驚殘蝶夢鵲空喜望斷馬蹄人不來¶
咫尺雲山尚如此天涯那觧得追陪¶
　　次光伯韻¶
<pb:KR4d0289_WYG_002-11b>¶
竹逕當年手自開只今無處著莓苔絶憐此地過從少¶
頼有髙人時復來籬下乆霜猶有菊水邉近臘正多梅¶
我云眷眷三年别君莫匆匆一夕回¶
　　錢塘次孫教南韻¶
簿領歸來得泮宫一時衮衮任諸公市朝競逐利名走¶
草木誰為臭味同霅水不妨披宿霧蓬山正要挹清風¶
塵埃不得從君後豈但他時媿兩翁¶
　　次朱震逺韻¶
<pb:KR4d0289_WYG_002-12a>¶
芳池緑水自生肥(一作/漪)上有軒忩隐翠微花竹舊嘗開¶
小逕門闌今又啟重扉直須閶闔排雲去要看長安躍¶
馬歸詞賦合魁天下士春光端不負劉煇¶
　　次王成之咏梅¶
誰遣氷魂照夕陽揺揺一任北風凉眼前共有幾多蕊¶
鼻觀(一作/孔)胡為如此香佳實㑹須歸列鼎孤標已自壓羣¶
芳濡毫我欲從君賦未害平生鐵石腸¶
　　讀伯仁詩巻¶
<pb:KR4d0289_WYG_002-12b>¶
憶昔從君漁釣時小舟行徧楚江湄僧房夜月琴三叠¶
客舍秋風酒一巵别後相思梅折盡書成欲寄雁來遲¶
蛩聲驚覺寒牕夢自起挑燈讀舊詩¶
　　不雨¶
農時閱月天不雨嘉榖叢中龜兆生雲勢只随風聚散¶
鳩聲空報客隂晴半生憂國髪欲白一飽無期心屡驚¶
尚願秋陽化甘澍稍甦枯槁望西成¶
　　乙亥六月鄉民祈雨夀春祠下嘉澍既降槁苗盡¶
<pb:KR4d0289_WYG_002-13a>¶
　　興萬口一辭頌神之徳予喜聊成俚語以書祠壁¶
憂時曾上天庭疏憫物今為旱嵗霖一夕風霆百川水¶
四郊香火萬民心山巔定有烟霞宅夜半常聞鐘磬音¶
儻許塵蹤拜仙馭願營茅屋老雲岑¶
　　郊行即事¶
病來多日廢將迎試命巾車作此行稲實滿田秋事了¶
松隂堆徑午凉生數山見我争傾葢一水邀人請濯纓¶
却憶吾廬南浦外何時得與白鷗盟¶
<pb:KR4d0289_WYG_002-13b>¶
　　兀坐有感¶
忘言編簡倦三復適意絲桐聊再行巳共白雲論久要¶
更尋青鳥問長生按行泉石苔侵屨披拂松篁露濕纓¶
此事洪崖知我舊歸與端合與同盟¶
　　有感¶
政爾雙泉(謂王/成之)憶舊游栁江(謂周/架闍)聞又有歸舟誰能不¶
作千年調夢斷真成萬事休傾葢向來情莫逆奠芻無¶
計淚空流重雲巳失鵾鵬影愁絶滄浪一白鷗¶
<pb:KR4d0289_WYG_002-14a>¶
　　送張髙安入京¶
青衫十載蟾宫客黒綬三年鳳嶺頭循吏聲名武陽令¶
故家風味冨平侯江邉休歎雙鳬去天上行㸔一網収¶
八簉鵷班立仙仗莫忘回首顧沙鷗¶
　　用黄子益韻二首¶
青衫日日困塵沙安用浮名與世誇巳過半生真似夢¶
未荒三徑且還家恨無沈水紆香穂喜有寒泉㵸茗花¶
袖却西歸遮日手園林幽處看桑麻¶
<pb:KR4d0289_WYG_002-14b>¶
睡起忻然思慮少病餘猶覺應酬艱招揺風月聊須竹¶
収拾雲烟幸有山但要世縁随手斷莫憂詩債幾時還¶
追奔冨貴非吾事且占林泉一味閒¶
　　寄劉擇之新居成¶
西風吹雁過吾廬特地傳君一紙書九載不須論舊事¶
萬金良喜得新居春回院落花侵座雨過池塘水遶除¶
我欲退之門下去却愁無處覔金魚¶
　　題懐秀堂¶
<pb:KR4d0289_WYG_002-15a>¶
莫教滿地長莓苔杖履從今日日來曲徑要随松巷轉¶
柴門須對石橋開牆頭花木因時種案上圖書任意堆¶
幸有林泉可投老忍将雙脚踏塵埃¶
　　竹齋述事¶
夢魂驚斷渺難續卧聼竹裏風泠泠寒蛩争鳴遶四壁¶
缺月半堕横踈櫺平生細字髪欲白午夜短檠燈尚青¶
稻粱作計吾不願願學滄海鴻飛冥¶
　　大雪用前韻五首¶
<pb:KR4d0289_WYG_002-15b>¶
雨師風伯妙天機幻出乾坤一段竒曉對青山渾似畫¶
夜㸔黄巻可忘饑金貂换酒非吾事鐡甲屯邉正此時¶
失國殘兵應凍死書生猶賦采薇詩¶
天孫雲裏散支機飛墜人間分外竒勾引芳尊留客醉¶
栽培玉粒療民饑幅巾籬落尋梅處一舸江湖釣月時¶
妙處惟詩可摹冩却憐老去不工詩¶
誰扶天女下氷機剪水成花片片竒影落池塘波不動¶
寒侵鷗鷺色皆饑縱横萬舞風回處表裏雙清月霽時¶
<pb:KR4d0289_WYG_002-16a>¶
浪戰未能無寸鐡對人羞誦醉翁詩¶
伊人元不堕危機踏凍衝寒正自竒只怪飛花無處避¶
都忘炊玉有時饑月明剡水回舟夜嵗暮梁園作賦時¶
一段風流誰得似只今王謝却能詩¶
誰知天巧出𤣥機但怪飛璚過眼竒暝立風枝寒雀倦¶
愁吟氷谷曉猨饑蘆花洲渚月明夜栁絮池塘春暮時¶
此景人間不長有冩真傳影正須詩¶
　　題小桃源¶
<pb:KR4d0289_WYG_002-16b>¶
半月池邉倚痩藤望仙臺上岸烏巾塵埃一㸃不到地¶
花木四時長是春載酒豈無好事者爛柯應有著棊人¶
請君更種桃千樹凖擬漁郎來問津¶
　　次伯仁善利閣¶
看經堂中鐘磬鳴㸔經堂外水雲清山連逺渚鳥飛急¶
風入輕帆舟去平烟樹不妨留夕照塵纓正欲濯寒泓¶
慿誰為我問造物乞與少陵常眼明¶
　　輓霞溪髙縣丞二首¶
<pb:KR4d0289_WYG_002-17a>¶
少年挾策上金鑾三拜郎官鬢未斑不説知音在霄漢¶
但知投老向雲山柳絲隂裏陶潜樂花錦香中潘岳閒¶
逝者不堪人事異洪崖亭下水潺潺¶
公家原在洪崖宅自是洪崖向上人嗜酒一生真簡淡¶
風標八秩更精神紛紛偶厭人間事去去歸尋洞裏春¶
朱紱只今無覔處但餘佳句鎮長新¶
　¶
　¶
<pb:KR4d0289_WYG_002-17b>¶
　¶
　¶
　¶
　¶
　¶
　¶
　¶
　竹齋詩集巻二¶
